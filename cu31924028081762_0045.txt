2 OHARTERS OF THE FRIARs PREAOHERS OF AYR.

2. Notarial Capy ofBull ofPope Clement IV.‚ declar-inq the riyht qf the
Predicomt Friars to hold temporal property—[Hm February 1266.]

Clemens episcopus servus servorum Dei dilectis filiis magistro et Fratribus
ordinis Predicatorum salutem et apostolicam benedictionem Obtentu divini
nominis cuius cultui sub sacre nostre religionis observancia studetis mente
devotissima deservire votis vestris libenter annuimus et peticiones vestras
in hiis que digne deposcitis favorabiliter exaudimus Ex parte siquidem
vestra fuit propositum eoram nobis quod nonnulli prelati clerici et laici in
diversis mundi partibus constituti asserentes vos fore mortuos nec valentes
proprium possidere vos occasione huiusmodi a quibuslibet successionibus
excludere .moliuntur Quare pro parte vestra fuit a nobis humiliter
postulatum ut ne contingat vos propter huiusmodi presumpcionem talium
aliquod incurrere nocumentum congruum super hoc remedium adhibere
paterna diligencia curaremus Nos itaque vestris supplicacionibus benignius
annuentes auctoritate apostolica declaravimus quod vos in temporalibus
bonis in quibus succederetis in seculo existentes licite potestis succedere et
bonorum ipsorum possessionem apprehendere ac vendere libere bona ipsa
eorumque precium in utilitatem vestram convertere prout vobis melius
videbitur expedire Universas autem interdicti suspensionis et excommuni-
cacionis sentencias quas contra presentis declaracionis tenorem per quem-
cunque ferri contigerit decernimus irritas et inanes Nulli ergo omnino
hominum liceat hanc paginam nostre declaracionis et constitucionis
infringere vel ei ausu temerario contraire Si quis autem hoc attemptare
presumpserit indignacionem omnipotentis Dei et beatorum Petri et Pauli
apostolorum eius se noverit incursurum. Datum Perusii 11ο Idus Feb—
ruarii pontificatus nostri anno primo etc.

Hec est vera copia bulle declaracionis et constitucionis principalis
concordans in omnibus cum originali nichil addito aut remoto quod
substanciam sacti mutaret aut intellectum quovismodo variaret In
cuius rei testimonium signo et subscripcione meis manualibus signavi
et subscripsi apud Edinburgh die xxv't⁰ mensis Septembris anno
domini millesimo quingentesimo decimo quinto indictione quarta
pontificatusque sanctissimi in Christo patris et domini nostri domini
Leonis divina providencia pape decimi anno tercio.

THOMAS FORBEs, Ere.

